# Українська Спільнота The Carpentries

[*English version*](https://ukrainian-carpentries.github.io/en/)
---------

[The Carpentries](https://carpentries.org/) - це міжнародний волонтерський проєкт, який допомагає науковцям
вивчити сучасні навички, необхідні для роботи з кодом та даними.

Це сторінка Української спільноти The Carpentries.
Ми зустрічаємось щомісяця у четверту пʼятницю о 16:00 за Київським часом.
Подальшу інформацію про наші зустрічі можна знайти [тут](https://hackmd.io/drNoAPc5QpqH4nWm71YJkg?view).

Дивіться також звіт про нашу діяльність станом на травень 2024 р. на сайті [The Carpentries](https://carpentries.org/blog/2024/05/software-carpentries-translation-efforts-in-ukrainian/), та презентацію ["Software Carpentry for Ukraine"](https://pure.st-andrews.ac.uk/ws/portalfiles/portal/317409931/SoftwareCarpentryForUkraine_Konovalov.pdf) у березні 2025 р. на [UK-Ukraine Networking and Research Twinning Showcase 2025](https://www.digital-ukraine.co.uk/).

## Переклади уроків

### Повністю перекладені уроки

- **Контроль версій за допомогою Git.** Перекладачі: Олександр Коновалов, Софія Матіос, Олександр Мірошкін, Володимир Харченко, Вероніка Шевченко.
[[українська версія](https://ukrainian-carpentries.github.io/git-novice/)]
[[повідомити про помилку](https://github.com/ukrainian-carpentries/git-novice/issues/new)]
[[англійська версія](https://swcarpentry.github.io/git-novice/)]

### Частково перекладені уроки

- **Командний рядок Unix.** Перекладачі: Олександр Коновалов, Софія Матіос, Олександр Мірошкін, Володимир Харченко, Вероніка Шевченко.
[[українська версія](https://ukrainian-carpentries.github.io/shell-novice/)]
[[повідомити про помилку](https://github.com/ukrainian-carpentries/shell-novice/issues/new)]
[[англійська версія](https://swcarpentry.github.io/shell-novice/)]

- окрім того, ми працюємо над перекладами уроків [**Plotting and Programming in Python**](https://swcarpentry.github.io/python-novice-gapminder/) та [**Introduction to R for Geospatial Data**](https://datacarpentry.github.io/r-intro-geospatial/), а також [уроку з системи компʼютерної алгебри **GAP**](https://carpentries-incubator.github.io/gap-lesson/).


### Як виконуються переклади

The Carpentries надає інфраструктуру для перекладів на платформі [Crowdin](https://crowdin.com/). Після імпорту оригінальної англійської версії уроку з його репозиторію на GitHub, текст розбивається на фрагменти, кожен з яких може бути окремо перекладений, перевірений, змінений та затверджений. Ми дотримуємось практики, коли усі переклади перевіряються принаймні одним іншим перекладачем перед їх затвердженням. Затверджені фрагменти надходять до репозиторію української версії уроку на GitHub, де їх буде можна побачити на сторінці уроку, тоді як ще не завершений текст буде зображено англійською мовою. Це дає можливість легко публікувати навіть частково перекладені уроки, наприклад, коли перші декілька епізодів вже доступні. У подальшому, переклади можуть так само бути оновлені після запропонованих покращень, виявлених помилок, або змін у англійській версії.

## Викладання

- [Попередні навчальні заходи із використанням наших матеріалів](https://ukrainian-carpentries.github.io/trainings)

- [Шаблон для створення сторінки семінару](https://ukrainian-carpentries.github.io/workshop-template/) (містить також [інструкції щодо інсталяції необхідного програмного забезпечення](https://ukrainian-carpentries.github.io/workshop-template/#setup))

## Глосарій

[Glosario](https://glosario.carpentries.org/) - це багатомовний словник термінів, що використовуються в науці про дані. Його український розділ [знаходиться тут](https://glosario.carpentries.org/uk/). Станом на серпень 2025 р. словник містить 630 англійських термінів, 123 з яких вже перекладені на українську мову, що робить її четвертою найбільш представленою у проєкті, після амхарської (288) та іспанської (146) мов. Нові переклади можуть бути додані до [цього репозиторію на GitHub](https://github.com/carpentries/glosario). Дивіться [README.md](https://github.com/carpentries/glosario/blob/main/README.md) файл про подальші деталі.

## Як Ви можете допомогти

Існує багато можливостей долучитися до нашого проєкту. Приєднайтеся до нашої наступної зустрічі або звʼяжіться одним із наведених нижче способів, щоб дізнатися більше. Наприклад, Ви можете:

- долучитися як перекладач та/або рецензент до роботи над одним з наведених вище уроків
- почати новий переклад іншого уроку з [цього переліку](https://carpentries.org/lessons/)
- повідомити про виявлені помилки електронною поштою або за допомогою GitHub
- організувати навчальний захід для Вашої організації або дослідницької групи
- викладати на наших заходах, а також самостійно використовувати навчальні матеріали, які доступні на умовах [ліцензії Creative Commons Attribution](https://creativecommons.org/licenses/by/4.0/)
- допомогти в поширенні інформації про цей проєкт, та приєднатися до глобальної спільноти [The Carpentries](https://carpentries.org/)

Також дивіться [переклад файлу CONTRIBUTING.md](https://github.com/ukrainian-carpentries/git-novice/blob/l10n_main/locale/uk/CONTRIBUTING.md) з уроку "Контроль версій за допомогою Git".

## Контакти

- Координатор: [obk1@st-andrews.ac.uk](mailto:obk1@st-andrews.ac.uk) ([Олександр Коновалов](https://olexandr-konovalov.github.io/))
- Slack: [The Carpentries Slack Workspace](https://carpentries.org/about-us/contact/), канал "#local-ukrainian"
- GitHub: [https://github.com/ukrainian-carpentries](https://github.com/ukrainian-carpentries)
  
---------

[*Редагувати на GitHub*](https://github.com/ukrainian-carpentries/ukrainian-carpentries.github.io/edit/main/README.md)
